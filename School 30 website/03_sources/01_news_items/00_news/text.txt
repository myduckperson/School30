Всеукраїнський місячник шкільних бібліотек 2021

01.11.2021

Автор адмін



«У кожного з нас є місця, позначені особливою святістю. До таких щонайперше я відніс би родовідне обійстя, а точніше клапоть землі, де, як кажуть у народі, закопана пуповина. Не випадково ж мовиться, що там земля мила, де мати народила.»

Василь Скуратівський


Бібліотекарі ЗОШ №30, долучившись до проведення Всеукраїнського місячника шкільних бібліотек 2021 року «Краєзнавство в шкільній бібліотеці: нові традиції та цінності», провели різноманітні заходи. Місячник відкрила книжкова виставка «Відкрий для себе рідне місто».

Учні 3-х класів намалювали родові дерева, написали твори про свій рід, які презентували під час бесіди «Історія роду – історія нашого народу».

Під час екологічної години «Природні парки – гордість та краса» учні 4-х класів прослухали інформацію про найвідоміші та найвизначніші парки України. 

З учнями 6-х класів проведено караван книжок «У звичаях, традиціях народу ти душу України пізнавай», огляд книг Василя Скуратівського (день краєзнавчої літератури «Літературне мистецтво рідного краю»), смайл – опитування «Що таке краєзнавство?».

Учні 10 – А класу підготували матеріали та оформили інформаційний паркан про визначні місця Житомира. Учні початкових класів активно приймали участь у проведені майстер-класу з виготовлення ляльок – мотанок та оберегу «Підкова». 

Учні старших класів переглянули відео про відомих земляків: О. Ольжича, В. Короленка, С.П. Корольова, І.М. де Шодуара. 

Бібліотекарі підготували ряд тематичних рекомендаційних списків – закладок з краєзнавчої літератури: «Століттями незрушений Житомир», «Житомиряни – творці історії», «Україна у війні», «Житомиряни на фронтах Другої Світової».