Всесвітній день прибирання

Автор: admin - 17.09.2021


18 вересня у світі відзначається Всесвітній день прибирання. Українці з різних куточків нашої держави об’єдналися заради спільної мети – порятунку планети від сміття та формування чистоти.


Не залишився осторонь цієї події і колектив Житомирської загальноосвітньої школи І – ІІІ ступенів № 30. Протягом тижня проходили роботи з упорядкування та прибирання пришкільної території учнями та працівниками школи. Учителі та учні брали участь в акції «Посади дерево», бо дерева – це легені планети. Серед учнів початкової школи було проведено конкурс малюнків на тему «Чиста планета». Старшокласники займалися виготовленням наочної агітації природоохоронного спрямування, а до мешканців мікрорайону було донесено інформацію просвітницького характеру.

Акція має глибоке суспільне значення у формуванні національної культури чистоти.

